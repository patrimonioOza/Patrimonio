<resources>
    <string name="app_name">PATRIMONIO2</string>
    <string name="a_igrexa_de_san_sim_n_de_ons_en_cacheiras_un_edificio_de_estilo_barroco_datada_do_s_xviii_a_fachada_de_canter_a_e_presenta_d_as_torres_campanario_a_cada_lado_que_foron_constru_das_en_distinto_momento_a_zona_intermedia_da_fachada_ad_rnase_con_d_as_imaxes_de_pedra_a_situada_na_parte_inferior_representa_a_inmaculada_concepci_n_e_a_superior_ao_patr_n_san_sim_n_n_n_no_adro_da_igrexa_at_pase_o_v_a_crucis_conxunto_de_trece_cruces_de_pedra_destacando_a_cruz_sobranceira_da_zona_leste_ergueita_sobre_un_alto_pedestal_onde_reza_a_inscrici_n_via_sacra_dolorosa_1777_n_n_completa_o_conxunto_un_cruceiro_de_finais_do_s_xvii_que_a_nda_que_agora_f_ra_do_adro_noutrora_estivo_dentro_dese_lugar_presenta_d_as_representaci_ns_distintas_segundo_a_cara_que_mira_a_igrexa_ou_ao_cami_o_n">A Igrexa de San Simón de Ons, en Cacheiras é un edificio de estilo barroco datada do S. XVIII. A fachada é de cantería e presenta dúas torres-campanario a cada lado (que foron construídas en distinto momento). A zona intermedia da fachada adórnase con dúas imaxes de pedra, a situada na parte inferior representa a Inmaculada Concepción e a superior ao patrón San Simón. \n \n No adro da igrexa atópase o Vía Crucis, conxunto de trece cruces de pedra, destacando a cruz sobranceira da zona leste, ergueita sobre un alto pedestal onde reza a inscrición VIA SACRA DOLOROSA 1777. \n \n Completa o conxunto un cruceiro de finais do S.XVII que, aínda que agora fóra do adro, noutrora estivo dentro dese lugar. Presenta dúas representacións distintas segundo a cara que mira a igrexa, ou ao camiño.\n</string>
    <string name="conxunto_eclesi_stico_formado_pola_igrexa_o_cruceiro_e_o_v_a_cruces_de_san_sim_n_de_ons_de_cacheiras">Conxunto eclesiástico formado pola igrexa, o cruceiro e o vía cruces de San Simón de Ons de Cacheiras</string>
    <string name="informacionarearecreativaxirimbaoTitulo">Zona recreativa ás beiras do río Ulla con acceso a varias rutas de sendeirismo e servizos necesarios para pasar un día de merenda.\n.</string>
    <string name="informacionarearecreativaxirimbaoDescripcion">Localizada á beira do río Ulla, dentro da zona de protección europea Rede Natura 2000, a área recreativa do Xirimbao é unha zona de esparexemento que conta con zonas de aparcadoiro de vehículos, zona de pasar a noite en autocaravanas, mesas e bancos de pedra baixo á sombra das árbores e zona de herba. Conta con baños públicos.\n \nToda a beira do Ulla é coñecida polas persoas afeccionadas á pesca. A carón da área atópase o Couto de Couso, moi recomendado para a pesca de salmón (é de feito, un dos coutos salmoneiros máis importantes de Galicia). Tamén O Xirimbao está sinalizado dentro da Ruta da Lamprea, que se pesca na zona dende tempos ancestrais, de feito, atópanse aínda pesqueiras, que son grandes bloques cuadrangulares formados por pedras aliñadas en perpendicular á corrente cruzando case todo o río menos a corrente central. Nos corredores que hai entre os bloques –nomeados “pesqueiro” ou “cangalla” (“poios” no Miño) colócanse os “copos” ou “redes”. As lampreas que non conseguen remontar a forte corrente caen dentro da rede e a forza da auga impídelles saír.\n  \n Nas inmediacións atópase unha ponte colgante, a Ponte Mariola, que une a parroquia de Reis en Teo, coa parroquia de Couso na Estrada e que é posible atravesar durante a época de pesca, que é cando está aberta.\n \n</string>
    <string name="informacionburgaxermeadeTitulo">Lugar de visita dende tempos inmemoriais pola presenza de augas sulfurosas empregadas para tratamentos da pel.\n</string>
    <string name="informacionburgaxermeadeDescripcion">A Burga de Xermeade é un manancial de augas sulfurosas que conta cunha construción semiciruclar de pedra e un picho do que emana a auga. Situada a carón do río Ulla e dentro dunha fermosa paraxe con carballos, sobreiras, espiños, castiñeiros, piñeiros e as características árbores da ribeira (bidueiros, ameneiros, salgueiros e freixos). Está incluída na marxe protexida do río Ulla como Rede Natura 2000. Conta cunha área de lecer formada por unha pequena praza empedrada de 13,90 m de diámetro rodeada de sete bancos de pedra con respaldo situada entorno a un grupo de carballos centenarios.\n  \nA fonte da Burga ou a Burga de Xermeade foi empregada pola veciñanza de Pontevea dende tempos inmemoriais principalmente como tratamento para diversas afeccións da pel coma herpes, eccemas,caspa, verrugas ou espullas... e probablemente incluso polos romanos xa que a vía XIX que comunicaba Braga con Lugo pasaba a poucos metros da Burga. Existen numerosos documentos que testemuñan a importancia da Burga como punto de referencia turístico e termal ao longo da historia.\n  \nA carón da Burga atópase en estado ruinoso os restos dunha antiga casa de baños, construída por un particular que reclamaba o terreo pero que nunca chegou a rematarse xa que o xulgado resolveu un litixio onde concedía aos veciños a titularidade da Burga.\n</string>
    <string name="informacioncarballeirafrancosTitulo">Espectacular carballeira onde hai máis de 500 anos que se celebra o principal evento económico, social e cultural do concello, a Feira do San Martiño.\n</string>
    <string name="informacioncarballeirafrancosDescripcion">Este emblemático espazo, conformado por carballos de gran porte é o lugar onde cada 11 de novembro se celebra unha feira cabalar de referencia para a comarca e moi singular no contexto galego, a Feira do San Martiño, motivo polo que a tamén é coñecida como Campo da Feira. \n \n A feira de San Martiño figura documentada xa no século XVI. A súa existencia testemúñase por primeira vez no ano 1557. Inicialmente existían tres feiras, como consta no Catastro de Ensenada; dúas feiras en primavera (a de Pascua de Flores e a do Espírito Santo ou Pentecoste) e unha feira en outono, a feira de San Martiño, que foi a única que chegou ós nosos días. A Feira de San Martiño, en novembro, pechaba un calendario anual para os tratantes de gando, no que se incluían tamén as feiras de Padrón e Compostela. A feira xorde neste couto porque Francos gozaba dunha situación xeográfica e administrativa singular. O lugar de Francos estaba ó pé dunha das vías principais que recorría Galicia de Norte a Sur. \n  \nCon 500 anos de historia, segue a ser por riba de todo, unha feira cabalar máis tamén unha importante manifestación da tradición e cultura popular, de gran significación en toda a comarca. Na actualidade segue a ter un gran poder de convocatoria xuntando na carballeira a miles de persoas que ademais do atractivo da venda de gando acoden tamén ás carpas de venda de polbo e outros produtos artesáns.\n  \nA Carballeira de Francos forma parte do patrimonio cultural que podemos atopar no itinerario do Camiño de Santiago e é palpable o apego que por ela sente a veciñanza da bisbarra como demostran as numerosas coplas tradicionais que sobre ela hai:\n  \n“Viva Francos, viva Francos, viva Francos viva ben, viva a nosa carballeira, viva o Vilar tamén!</string>
    <string name="informacioncoutopescaTitulo">Trátase dun tramo do Río Ulla ao seu paso polo Xirimbao, na parroquia de Reis, onde a práctica da pesca está regulada en réxime de pesca sen morte.\n</string>
    <string name="informacioncoutopescaDescripcion">Situado no curso do río Ulla (protexida pola Rede Natura 2000) e coñecido como o Couto de Couso, xa que toma o seu nome da parroquia do veciño Concello da Estrada, atópase o Xirimbao, que está acoutado no réxime de pesca sen morte. Construído nos anos 40 do pasado século veu transformar unha das pesqueiras tradicionais do Ulla nunha presa para facilitar a práctica deportiva do salmón, mudando por completo a fisionomía deste treito do río, que permanece ata os nosos días.\n \n O seu límite superior é a presa e o inferior está 100 m abaixo da Pedra de Fernández. En total, 800 m dun couto que pertence a Teo e A Estrada. Ten 6 permisos diarios.\n \n Completa este conxunto piscícola un refuxio de pescadores e un centro de precintaxe. Chama a atención na actualidade o tamaño que alcanzan dúas sequoias (Secuoia sempervivens) plantadas nas inmediacións do dito refuxio a principios da década dos 60, que alcanzan os 5 metros, de porte piramidal e gran valor ornamental. \n \n O Couto de Couso, coa chegada do bo tempo, convértese nunha zona de esparexemento de miles de persoas de toda a comarca, debido, en gran parte, á existencia dunha área recreativa contigua e tamén á apertura, en temporada de pesca, da Ponte Mariola. Na marxe do río, o Couto de Couso está atravesada pola Ruta da Lamprea do Ulla.\n  \n</string>
    <string name="informacioncruceirogoticofrancosTitulo">Dando a benvida á Carballeira de Francos, atópase un dos cruceiros máis antigos de Galicia."</string>
    <string name="informacioncruceirogoticofrancosDescripcion">O cruceiro de Francos, considerado un dos máis antigos de Galicia (s. XV), foi descrito por Castelao na súa obra As cruces de Pedra na Galiza (1950), ó abordar a orixe dos nosos cruceiros. Situado no entorno da carballeira de Francos e a carón da antiga escola, hoxe convertida en Casa Común do Concello, está intimamente ligado á ruta xacobea que pasa ao seu carón como demostran os relevos de dous peregrinos situados nos laterais da cruz.\n  \n Como o propio Castelo sinala trátase dunha “cruz pousada nun ancho esteo de pedra, (.....) os nosos ollos xulgaríana como moi antiga se non reparásemos nos detalles dramáticos do crucifixo”.\n  \n É unha cruz de granito sobre un varal cuadrangular que nos lembra a forma dunha pedrafita. Incluso conta cun pequeno gravado en forma de cruz. O cristo é de estilo gótico, crucificado con tres cravos, con coroa de espiñas, cara ladeada cara dereita, xeonllos dobrados e cun pano de pureza cinguido, acompañado de rudimentarias figuras que poderían representar a dous peregrinos, o que reforza a súa vinculación co Camiño Portugués.\n  \n</string>
    <string name="informacioncruceirotribaldesTitulo">Sinxelo cruceiro emprazado no camiño sacramental que conduce ao igrexario de Bamonde</string>
    <string name="informacioncruceirotribaldesDescripcion">Foi construído en 1917 por un veciño de Tribaldes, José Pereira Pereira, canteiro de profesión, que observando que a aldea de Lamas tiña un cruceiro, pensou que Tribaldes merecía o seu. Mercou un pedazo de terra e erexiu esta sinxela obra que temos diante, tal como o relata Guillermo González Raviña no seu libro Baamonde, Vaamonde! Su historia, sus gentes, viejos recuerdos (2010).\n  \n O cruceiro posúe un pedestal cuadrangular, varal octogonal e remata nunha cruz con brazos con chafráns e remates florenzados.\n</string>
    <string name="informaciondevesaagromaiorTitulo">A carón do río Ulla, na parroquia de Teo, atopamos esta devesa con carballos e bens patrimoniais dignos de ser coñecidos e preservados.\n</string>
    <string name="informaciondevesaagromaiorDescripcion">No triángulo que forman a aldea de Mallos e Agromaior coa beira do río Ulla, na parroquia de Teo, existe unha devesa en bo estado de conservación. Trátase dun bosque de carballos, algúns exemplares de gran lonxevidade e que pola súa situación, a carón da ribeira protexida pola Rede Natura 2000, constitúe unha masa vexetal moi destacable para amortecer impactos nesa beira do río e acubillar a especies animais. As carballeiras son o bosque clímax galego pero debido a diferentes impactos ambientais non é doado atopalas en bo estado de conservación. \n  \n A Devesa atópase na ruta de sendeirismo que une Teo coa Burga de Xermeade que discorre paralela ao río, aínda que tamén se pode acceder con máis facilidade dende a aldea de Agromaior se se precisa un paseo máis curto.\n</string>
    <string name="informacionescolafrancosTitulo">Á beira do cruceiro e carballeira de Francos, e no trazado do Camiño Portugués, este edificio ten a tipoloxía das escolas de ensino primario durante a República. Agora convertida en Casa Común, que alberga actividades socioculturais do Concello.\n</string>
    <string name="informacionescolafrancosDescripcion">A escola foi unha escola mixta onde estudaban unha media de 30 nenas e nenos e no piso superior estaba a vivenda do mestre ou mestra.\n \n  A desafectación do uso educativo da antiga escola de Francos, integrada no CRA, foi aprobada pola Consellaría de Educación en xuño do 2013 e é no ano seguinte cando se aproba o seu uso sociocultural.\n </string>
    <string name="informacionfontelavadoirofloridaTitulo">Fonte brasonada da Florida, na parroquia de Rarís, icona do Camiño xacobeo da Geira e dos Arrieiros.\n</string>
    <string name="informacionfontelavadoirofloridaDescripcion">Construído na Florida (Rarís), este lavadoiro consta dunha fonte de dous canos e un pequeno pío con cinco pedras de lavar a roupa. Os canos da fonte saen dun muro ameado e adornado cun escudo de armas en relevo, soportado por unha cruz de Calatrava e timbrado por un helmo pechado, que amosa no seu campo pleno un castelo coroado flanqueado por dous paxaros voando.\n  \n Trátase dun elemento patrimonial moi relevante no Camiño da Geira e dos Arrieros. A mesa de pedra que acompaña ao conxunto presenta uns impoñentes pés que non pasan desapercibidos, reciclaxe dun antigo casal desaparecido.\n</string>
    <string name="informacionfragasesteloTitulo">Trátase dun bosque de río, atlántico, que se atopa en bo estado de conservación para desfrute da natureza.</string>
    <string name="informacionfragasesteloDescripcion">Este espazo destaca fundamentalmente polos seus valores ambientais, principalmente pola grande diversidade de especies de fauna e flora. Porén existen tamén elementos patrimoniais como os muíños, presas, pontellas…\n  \n Trátase dun bosque de carballos en bo estado de conservación que está atravesado por un curso de auga, o rego do Sestelo e atópase no itinerario do Camiño da Geira e dos Arrieiros. As árbores predominantes son os carballos pero existen múltiples especies arbóreas acompañantes como salgueiros, loureiros e tamén algún espiños.\n</string>
    <string name="informacionlavadoirocasalongaTitulo">Fonte e lavadoiro tradicional asentado no núcleo da Casalonga que serviu ao longo do tempo como lugar de encontro da veciñanza.\n</string>
    <string name="informacionlavadoirocasalongaDescripcion">A fonte da Casalonga é unha fonte construída nos anos 30 do século pasado. O lavadoiro constrúese no ano 1953 xunto con outros 11 máis espallados por todo o termo municipal ó abeiro dunha subvención do Goberno Civil. En 1984 o Concello atende a unha petición da veciñanza e instalan o teito. A última actuación é de 2017 cando se volve a restaurar e se retira o tellado.\n  \n Este tipo de infraestruturas foron moi importantes no pasado, antes de haber auga da traída nas vivendas. Eran un lugar de recollida de agua, tarefa levada a cabo esencialmente por mulleres, que con caldeiros ou coa sella, carretaban varias veces ao día auga para as persoas e tamén os animais.\n  \n Actualmente mantense a tradición de recollida de auga e segue a ser un lugar de encontro da veciñanza.\n</string>
    <string name="informacionlavadoirofrancosTitulo">Lavadoiro tradicional situado a carón da Carballeira de Francos.\n</string>
    <string name="informacionlavadoirofrancosDescripcion">No ano 1973 produciuse a doazón da parcela para que a veciñanza puidera construír este lavadoiro que ten unha situación central na Rúa de Francos e está a carón da coñecida carballeira de San Martiño. A auga que chega aquí é a sobrante do depósito que subministra auga ás casas da aldea.\n  \n O lavadoiro está composto por catro follas corridas para o lavado da roupa e consta dunha soa pía. O teito, a catro augas e cuberto de tella do país, vai apoiado sobre catro columnas de pedra. Todo este cuberto foi construído nunha remodelación a finais do século XX onde tamén se arranxou o contorno e máis recentemente, a finais do ano 2020 sufriu outro proceso de rehabilitación e embelecemento dentro dun programa de mellora de bens patrimoniais polos que atravesa o Itinerario Cultural Xacobeo Camiño Portugués.\n</string>
    <string name="informacionmarcomedievalportoTitulo">Pedra granítica que se empregou para acoutar terreos na época medieval.\n</string>
    <string name="informacionmarcomedievalportooDescripcion">Trátase dun grande bloque de granito con forma de marco. Presenta unha altura de 1,20 m e unha sección triangular que se estreita lixeiramente na súa zona superior. O marco localízase na linde entre os termos municipais de Padrón e Teo, no bordo dun camiño tradicional que parte da estrada AC-6502 e descende cara ao regueiro de Tarrío. \n \n Forma parte dun conxunto de tres marcos medievais (dous en Lampai e un terceiro na parroquia de Pedrouso, Padrón). No ano de 1156, o Emperador Afonso VII e boa parte da aristocracia e da Igrexa da Coroa de Castela realiza unha doazón dun enorme terreo a un descoñecido plebeo, non nobre, de nome Sancho Eanes. As investigacións indican que estes terreos foron concedidos en gratitude ao traballo de Sancho durante a “Reconquista” en favor de Alfonso VII.\n  \n O texto íntegro da inscrición podería transcribirse así: “Era MCXCIV et quotum I kalendas septemberis cum auctoritatem imperatoris et omnibus intervinientibus patronim statuit” é dicir: “Ano 1156 no primeiro día das calendas de setembro coa autoridade do Emperador e de tódolos asistentes poño este pedrón.” \n</string>
    <string name="informacionmiradoirocumioTitulo">Lugar de destacada relevancia histórica e miradoiro natural onde os días despexados de inverno se poden ver os cumios nevados das serras ourensás!\n"</string>
    <string name="informacionmiradoirocumioDescripcion">Con 339 metros de altitude este emprazamento ten unha amplitude de vistas excepcional e conforma un miradoiro natural. Atópase debidamente sinalizado e con paneis que permiten interpretar a escena visual.\n  \n Dende o alto pódese observar unha vista panorámica que abrangue a cidade de Compostela, o val do río Santa Lucía e o val medio do Ulla e, ao fondo, unha singular vista do Pico Sacro. Neste cumio remata a ruta da Batalla de Cacheiras,  a ruta lineal que comeza ó pé da reitoral de Bamonde e discorre polos camiños por onde as tropas do xeneral de La Concha avanzaron para enfrontarse ó exercito sublevado liderado polo xeneral Solís sendo este emprazamento o lugar onde tivo lugar a batalla máis encarnizada, o 23 de abril de 1846.\n \n Entre os penedos do lugar, atópase unha coñecida como Pena Escorredía, un enorme macizo granítico que presenta unha forte pendente nun dos laterais e que foi empregada como tobogán dende tempos inmemoriais pola veciñanza da contorna o que orixinou unha zona desgastada e lisa de tanto rozamento.\n \n O acceso a pé pódese facer a través de pistas de terra forestais ou en coche pola rúa asfaltada que leva o mesmo nome. Os últimos 10 metros só se poden facer a pé.\n</string>
    <string name="informacionmiradoiropenaagrelaTitulo">Conxunto de pedras graníticas que pola súa altitude constitúen un miradoiro natural e un lugar idóneo para observar estrelas.</string>
    <string name="informacionmiradoiropenaagrelaDescripcion">Con 410 metros de altitude a Pena da Agrela é o teito natural de Teo. O alto, conformado por penas e monte baixo conforma un miradoiro natural, un espazo enclavado entre os vales do Río Ulla e o do Río Sar onde podemos ver dende a desembocadura do Ulla e boa parte da Ría de Arousa ata Compostela pasando polo Val da Mahía, o Castro Lupario, o Pico Sacro, o Monte Meda e o Monte Piquiño, sendo este último unha zona de abundante patrimonio arqueolóxico a escasos 2 km do miradoiro. \n O acceso pódese facer a pé dende a Capela de Santa Ana por unha pista de monte ou ben a través de pista asfaltada, sendo ésta de maior pendente. En calquera caso os últimos 20 metros só se poden facer a pé. O espazo conta con paneis interpretativos e bancos onde sentar. \n \n Unha vista impresionante que pola súa situación, recomendamos visitar á tardiña, no lusco e fusco.</string>
    <string name="informacionnucleotradicionalponteveaTitulo">Lugar na parroquia de Reis de gran actividade económica e social ao longo da vasta historia da vila.\n</string>
    <string name="informacionnucleotradicionalponteveaDescripcion">Franqueada pola Ponte medieval, Pontevea, lugar da parroquia de Reis, é a porta de entrada ao Concello pola parte Sur e sen dúbida está marcada pola delimitación natural que exerce o río Ulla ao seu paso, motivo polo que periodicamente se producen enchentes que teñen marcado e determinado, o devir da vila.\n  \n Tamén está Pontevea estreitamente vinculada á historia da Burga de Pontevea. Dende finais do s. XIX, cando Pontevea era aínda o lugar do Cruceiro, e sobre todo nas primeiras décadas do pasado século o elevado número de visitantes que chegaban para tomar as augas da Burga de Xermeade fixo que xurdira na vila unha incipiente actividade turística. Deste xeito, moitas casas alugaban cuartos para os bañistas para pasar a noite e mesmo podían empregar as cociñas das casas. Usaban burros e mulas cargadas con odres para transportar a auga dende a fonte ás casas de baños. Co paso do tempo tamén se construíron pequenos hoteis que ofrecían tamén outros servizos.\n  \n Atravesada tamén polo camiño xacobeo da Geira e dos Arrieros foi lugar de tránsito e parada de arrieiros e peregrinos. Isto propiciou un auxe comercial na vila que se mantén ata os nosos días.\n</string>
    <string name="informacionpontecolgantexirimbaoTitulo">Pasarela de aceiro que se atopa no Couto de Pesca do Couso.\n</string>
    <string name="informacionpontecolgantexirimbaoDescripcion">Construída no 1960, a pasarela do Xirimbao chámase “Pasarela Mariola” debido ao seu enxeñeiro Darque. A ponte, unha das máis longas e altas de Galicia une as parroquias de Couso, na Estrada e a de Reis, en Teo.\n \n Este enxeñeiro foi enviado polo ministerio na década dos 60 para acometer a mellora e mantemento do couto do Couso, entre A Estrada e Teo, que acouta un tramo de 800 metros do Ulla entre a Presa de Couso e 100 metros abaixo da Pedra Fernández no linde inferior. Entre as novas melloras no couto de pesca inclúe a construción desta pasarela que bautiza con citado nome na honra dunha familiar súa chamada Mariola Paves Curbelo.\n \n É posible a visita (tomando as medidas de seguridade debidamente indicadas nos paneis informativos da entrada) pois actualmente está aberta durante a temporada de pesca, que vai de maio ata setembro. O resto do ano péchanse as portas por seguridade e mantemento.\n</string>
    <string name="informacionpontelavadoiroriotintoTitulo">"Conxunto de arquitectura tradicional moi empregado pola veciñanza da zona como lavadoiro e tamén zona de baño.\n</string>
    <string name="informacionpontelavadoiroriotintoDescripcion">A Ponte da Pedreira forma, xunto co lavadoiro situado no propio río, un importante conxunto de arquitectura popular. Trátase dunha ponte de orixe medieval que inicialmente só posuía un único arco de medio punto lixeiramente apuntado. As reformas posteriores ampliaron a antiga ponte de cantaría situada sobre o río Tinto. \n \n Sobre o propio leito do río atópanse unhas laxas de pedra colocadas de xeito case vertical que serviron ás mulleres da zona para lavar a roupa sobre o propio curso do río. Cada unha das 5 ou 6 pedras que había eran de propiedade privada pero con frecuencia cedíanse para que as usaran outras mulleres. Despois do lavado, aproveitábanse as leiras que estaban cerca para clarear a roupa. \n</string>
    <string name="informacionpontemedievalponteveaTitulo">Espectacular ponte de pedra sobre o río Ulla, actualmente peoníl.\n</string>
    <string name="informacionpontemedievalponteveaDescripcion">Declarada BIC en febreiro 2017, constitúe un dos grandes referentes patrimoniais e históricos dos concellos de Teo e A Estrada. Durante centos de anos foi a única vía de acceso a Compostela dende as terras do val do Vea e onde confluían os antigos camiños reais.\n \n Está situada na parroquia de Reis, sobre o río Ulla, marcando o límite entre as provincias de Pontevedra e A Coruña. Chegase ata ela, collendo a estrada autonómica entre A Estrada e Santiago de Compostela. Actualmente atópase na ruta xacobea da “Camiño da geira e dos Arrieiros Braga-Santiago”.\n  \n As súas características arquitectónicas revelan unha construción románica - oxival, con seis arcos de sillaría, tres semicirculares e outros tres lixeiramente apuntados, apoiados en cinco grandes piares, con tallamares triangulares augas arriba e trapezoidais augas abaixo chegando ata o beiril. Unha ponte en pendente dende o piar central e cunha lixeira curva na planta coincidente con este piar. Non coñecemos con exactitude a data da ponte actual, aínda que os historiadores sitúan a súa construción en torno ós séculos XIV - XV, substituíndo ou modificando unha anterior, posiblemente romana, relacionada coa vía XIX di Itinerario Antonino, que comunicaba Braga con Lugo e atravesa a Pons Vellegia (Pontevea) procedente de Aquis Celenis (Cuntis).\n</string>
    <string name="informacionpontenovararisTitulo">Antiga ponte sobre o Rego do Sestelo ao seu paso pola parroquia de Rarís, atravesada polo Camiño da Geira e dos Arrieiros.\n</string>
    <string name="informacionpontenovararisDescripcion">Emprazada sobre outra ponte máis antiga, probablemente de orixe Medieval (de aí o nome de Ponte Nova), esta ponte localizada na parroquia de Rarís, foi un viaduto moi empregado durante varios séculos e ata ben entrados nos anos setenta, momento no que queda en desuso pois polas súas dimensións só permite o paso de carros e carruaxes e non vehículos a motor. Trátase dunha ponte dun só ollo realizada con boa pedra de cantaría nas súas partes nobres e cachotería no resto.\n \n As rodeiras no camiño por mor do tránsito de carruaxes ofrecen testemuño da importancia desta ruta comercial que permitía o transporte de mercadorías da Terra de Montes e do Ribeiro ata Santiago de Compostela e as Rías Baixas. Persoas arrieiras e peregrinas cruzaron o Rego do Sestelo pola Ponte Nova e hoxe en día segue a ser un elemento patrimonial destacable no chamado Camiño da Geira e dos Arrieiros.\n</string>
    <string name="informacionponteparadelaTitulo">Fermosa ponte de pedra sobre o río Tinto que conta cun merendoiro nas inmediacións.\n</string>
    <string name="informacionponteparadelaDescripcion">A coñecida como ponte romana da Paradela, en Francos, sobre o río Tinto na parroquia de San Xoán de Calo atópase no límite do Concello. Construída no Medievo esta ponte é coñecida por estar localizada no camiño que levaba de Iria Flavia ata Santiago. É de 14 m de longo e 1,70 de ancho, un dos pasos fluviais máis emblemáticos do Camiño Portugués que con xustiza figura no escudo heráldico de Teo.\n  \n Hoxe en día é un bonito lugar para gozar da natureza, por ela atravesa unha ruta Apego (rutas adaptadas para crianzas), que partindo do cruceiro de Francos emprega as pistas de terra forestais para acceder a este recuncho natural. Tamén é posible acceder por estr asfaltada. Atópase sinalizado e dende alí tamén parte unha ruta ao Castro Lupario, situado no concello veciño, pero vinculado historicamente ao noso territorio, non só como xacemento arqueolóxico de prolongada ocupación senón tamén pola súa estreita vinculación ás lendas xacobeas que falan da xénese da vella Compostela.\n  \n A veciñanza do lugar conta que existe a creza de que a ponte tiña unha chave no medio: a chave da ponte, unha pedriña cadrada que sobresaía das outras e grazas á cal a ponte foi aguantando o paso dos anos, viñeran tronadas ou enchentes que a cubriran.\n</string>
    <string name="informacionpousadasanantoninhoTitulo">Ademais de ser antiga pousada para persoas peregrinas, a estatua de San Antonino foi obxecto de culto da veciñanza: “San Antoniño da Areeira é un santo moi milagroso, canso se perde un porquiño, a corbata ten ao pescozo”.\n</string>
    <string name="informacionpousadasanantoninhoDescripcion">Esta edificación foi, no século XVIII, unha das pousadas que acollían a persoas arrieiras e peregrinas (Sarmiento, 1754), hoxe reconvertida nunha casa de labranza tradicional. Na parede orientada ó camiño aínda se conserva a estatua policromada de San Antoniño Abade, padroeiro dos animais, representado como un vello ancián co hábito da orde e cun porquiño ós seus pés.\n  \n Ata hai poucos anos sacábase en procesión e a veciñanza ofrecía esmolas para obter o favor do santiño e sandar os seus animais enfermos. Na parroquia consérvanse importantes coplas populares que lembran a tradicional rivalidade coa parroquia veciña de Biduído, así di unha das cantigas “San Antonio de Areeira anda no monte co gando, a virxe de Biduído ándallo recadando”.\n</string>
    <string name="informacionsistemafluvialulladezaTitulo">S. Beira do río Ulla ao seu paso polo Concello de Teo que conta con protección ambiental europea.\n"</string>
    <string name="informacionsistemafluvialulladezaDescripcion">O río Ulla nace na comarca da Ulloa e desemboca na ría de Arousa, percorrendo 130 km, dos cales unha parte atravesa a parte sur do Concello de Teo, fai ademais de fronteira natural entre Teo e A Estrada, nas provincias de A Coruña e Pontevedra respectivamente. \n  \n A Rede Natura é unha rede de espazos naturais protexidos a nivel da Unión Europea e que trata de protexer os hábitats naturais e a flora e fauna que os habita así como a biodiversidade a longo prazo. \n  \n O Sistema Fluvial Ulla–Deza, está recoñecido como Lugar de Importancia Comunitaria da Rede Natura 2000 desde o 2004, atravesa non só os municipios da provincia da Coruña (Touro, Boqueixón, Vedra, Teo, Ames, Brión, Rois, Padrón, Dodro e Rianxo), senón tamén os municipios da provincia de Pontevedra (Catoira, A Estrada, Pontecesures, Silleda, Valga e Vila de Cruces). \n  \n A singularidade radica no ecosistema que se establece nas marxes do río, con especies moi particulares de vexetación que albergan ou acubillan insectos, paxaros e tamén mamíferos moi adaptados a ese sistema de auga e de variación de caudal.\n  \n A beira do Ulla ao seu paso por Teo atravesa as parroquias de Teo e Reis e conta con rutas de sendeirismo ao longo da beira que permiten gozar deses hábitats obxecto da protección. Solicitamos ás persoas visitantes a máxima responsabilidade no cumprimento das normas de cada espazo.\n</string>
    <string name="informaciontunelfaramelloTitulo">O túnel do Faramello, hoxe en desuso, foi unha infraestrutura levada a cabo para dar paso ao primeiro ferrocarril do noso país.\n</string>
    <string name="informaciontunelfaramelloDescripcion">O 15 de Setembro do 1873 chegou á estación teense de Osebe, segundo relatan as crónicas, o “Compostelano”, o primeiro ferrocarril do noso país. Con inicio en Cormes, daquela no termo municipal de Conxo e fin de destino en Carril, unía a capital xacobea co mar a través do Val da Maía e situaba a Teo como un referente que marcou o devir histórico do noso concello. Foi a porta de saída de emigrantes e tamén de excedente agrícola.\n  \n Con 133 metros de longo este túnel, construído entre o 1870 e o 1872 está actualmente en desuso aínda que a carón da nova vía de tren de alta velocidade. Forma parte da Ruta do Túnel do Faramello, unha ruta circular con saída dende o Cruceiro de Francos que pretende dar a coñecer este anaco de historia do noso concello.\n</string>
</resources>