<resources>
    <string name="app_name">PATRIMONIO</string>

    <string name="areaarqueoloxicadomontepiquinhoTitulo">Necrópole megalítica formada por 33 mámoas situada en Loureiro, na parroquia de Luou.</string>
    <string name="areaarqueoloxicadomontepiquinhoDescripcion">Formada por pequenos cumes graníticos desta pequena dorsal montañosa situada ao sur do Concello de Teo entre as parroquias de Luou, Rarís e Lampai e no linde natural que divide os vales do Ulla e do Sar que separa as comarcas de Compostela e o Sar. Alí agóchase unha das áreas arqueolóxicas máis importantes de Galicia e, sen dúbida, a máis importante da comarca de Compostela. \n \nPreto da aldea de Loureiro atópanse nove estacións de petróglifos dispostos no contorno inmediato e bordeando unha necrópole megalítica formada por trinta e tres túmulos. \n \nDas diferentes estacións de petróglifos podemos destacar os xacementos do Meau, Fondao e Trono da Raíña, pero sobre todo a rocha chamada “Pedra Bicuda de Loureiro”. Trátase da estación máis ampla e mellor conservada do Concello, formada por un mínimo de oito combinacións circulares, unha delas unha das maiores da provincia da Coruña e polo menos catro zoomorfos situados na zona periférica da laxe. \n \nPiquiño é tamén un lugar lendario entre a veciñanza de Luou que falan da existencia de antigas “Eiras de Mouros”. Elementos que integran o fecundo patrimonio inmaterial do Concello de Teo.\n \n</string>

    <string name="capelaecruceirodoespiritosantoTitulo">Conxunto patrimonial ao carón da Carballeira do San Martiño e no paso do Camiño Portugués</string>
    <string name="capelaecruceirodoespiritosantoDescripcion">Tamén coñecida como a Ermida de San Martiño (Francos), é unha pequena capela duns 180 m2 de sobria factura realizada con pedra de cantaría e cachotaría. Descoñécese a súa data de construción, aínda que aparece xa mencionada en documentos do ano 1775. No seu interior sobresae unha enorme cuncha mariña, do xénero “tridacna”, que é empregada como pía de auga bendita. Foi doada en 1790 polo matrimonio formado por Pedro Lobato e Alberta Ameneiro, segundo a inscrición que a acompaña. \n \nFronte á capela encóntrase un cruceiro de traza barroca, capitel cuadrangular, alto varal octogonal sobre a plataforma en dous chanzos e pedestal, rematado nunha cruz con dúas imaxes, un cristo crucificado e unha virxe orante. \n \nFortemente vinculada ao Camiño Portugués, nesta capela poden selar as persoas peregrinas a súa credencial.\n</string>

    <string name="capeladesantaanadelampaiTitulo">Pequena capela de pedra na aba do monte á entrada do Pico da Agrela.</string>
    <string name="capeladesantaanadelampaiDescripcion">Na parte alta da aldea da Agrela (Lampai) e nun recuncho da antiga carballeira na aba do monte, atópase esta pequena ermida de planta rectangular feita a base de perpiaños. Unha obra de cantaría popular de boa feitura na que salienta o seu pórtico coa bancada corrida e armazón de madeira sostido por catro columnas. \n \nNo lintel da porta principal figura unha inscrición que di:\nEsta obra la izo\nIban (co) Perez de Nra\nSeñora del Carme. Año de 1772\n</string>

    <string name="casareitoraldebamondeTitulo">Situada fronte á igrexa de Bamonde, esta antiga casa reitoral marca o inicio da Ruta da Batalla de Cacheiras.</string>
    <string name="casareitoraldebamondeDescripcion">Trátase dunha gran mansión de trazas fidalgas, construída na segunda década do S. XVIII e reconstruída en 1783. Durante a súa construción o párroco fixo poñer o seu escudo familiar na parte alta, no que se distinguen as armas dos Mosquera (cinco cabezas de animais cortadas e unha coroa), dos Figueroa (cinco follas de figueira), dos Aguiar (unha aguia), entre outros. Baixo o beiril do tellado hai un fermoso relevo barroco representando a asunción e coroación da Virxe.\nQuixo o azar que esta casa fose a escollida para que o xeneral de la Concha, enviado dende Castela, pasase a noite previa á coñecida Batalla de Cacheiras sucedida o 23 de Abril de 1846. Na súa fachada oeste, con vistas privilexiadas ao Val do río Santa Lucía, está o longo balcón do sobrado, sostido por oito ménsulas, do que houbo de caer o xeneral de la Concha a noite antes da batalla.\nDende finais do ano 2020 a propiedade é municipal aínda que pendente dun proxecto de rehabilitación non é, polo momento, visitable.\n</string>

    <string name="igrexaecruceirodesantamariadebamondeTitulo">De estilo barroco foi construída polo Mestre Manuel Varela. Esta igrexa foi rematada o 6 de decembro do 1787, aínda que aberta ó culto en 1785.</string>
    <string name="igrexaecruceirodesantamariadebamondeDescripcion">Trátase dunha gran mansión de trazas fidalgas, construída na segunda década do S. XVIII e reconstruída en 1783. Durante a súa construción o párroco fixo poñer o seu escudo familiar na parte alta, no que se distinguen as armas dos Mosquera (cinco cabezas de animais cortadas e unha coroa), dos Figueroa (cinco follas de figueira), dos Aguiar (unha aguia), entre outros. Baixo o beiril do tellado hai un fermoso relevo barroco representando a asunción e coroación da Virxe.\nQuixo o azar que esta casa fose a escollida para que o xeneral de la Concha, enviado dende Castela, pasase a noite previa á coñecida Batalla de Cacheiras sucedida o 23 de Abril de 1846. Na súa fachada oeste, con vistas privilexiadas ao Val do río Santa Lucía, está o longo balcón do sobrado, sostido por oito ménsulas, do que houbo de caer o xeneral de la Concha a noite antes da batalla.\nDende finais do ano 2020 a propiedade é municipal aínda que pendente dun proxecto de rehabilitación non é, polo momento, visitable.\n</string>

    <string name="igrexadesantamariadelampaiTitulo">Trátase da edificación románica máis importante do Concello de Teo e un dos mosteiros agustinos máis antigos de Galicia.</string>
    <string name="igrexadesantamariadelampaiDescripcion">Atópase no Lugar de Mosteiro –topónimo que recorda o antigo mosteiro hoxe desaparecido- no medio dun pequeno val atravesado polo rego de Tarrío. É un templo sinxelo, cunha base estrutural totalmente románica. \n \nPosúe unha ábsida case cuadrangular, grosos contrafortes e nave única de planta rectangular. \n \nDesde o punto de vista documental, o mosteiro de Santa María de Lampai é segundo o investigador Francisco Javier Pérez Rodríguez, un dos mosteiros agustinos máis antigos de Galicia, aínda que existe moi pouca documentación sobre este pequeno cenobio. \n \nSinalar por último, que moi cerca da igrexa se encontran los tres marcos do ano 1156 do antigo Couto de Lampai – Pedrouso. Un antigo terreo doado polo rei Alfonso VII a un dos seus cabaleiros, Sancho Eanes. \n</string>

    <string name="igrexadesanmiguelderarisTitulo">Instalada no núcleo de Rarís, esta igrexa agocha encantos tanto no interior como no exterior.</string>
    <string name="igrexadesanmiguelderarisDescripcion">Na súa parte externa destaca a presenza dunhas pinturas murais de cronoloxía descoñecida. Parte do mural esta cuberto por unha capa de encalado que co paso do tempo segundo se foi desprendendo este material foron aparecendo as figuras humanas que compoñen as escenas de temática pouco clara. No mural norte apréciase o que parece Xesucristo resucitado, identifícase pola chaga da man esquerda e a do costado dereito. Pola disposición das figuras que parece desordenada e sen continuación pola parte superior, dáse a entender que estes perpiaños foron o aproveitamento dunha construción anterior.\n \nNo seu interior atópase unha figura representado o arcanxo San Miguel que tivo gran devoción dende o Medievo como o gran xefe dos exércitos de Deus en loita contra o mal (Apocalipse 12, 7-9). Represéntase como cabaleiro alado, con cota de malla, bacinete, espada e escudo coa lenda. Aos pés o Demo/Satanás derrotado ao longo da batalla. Cristianización do mercurio romano, convértese tamén no mensaxeiro do ceo e condutor dos mortos. \n</string>

    <string name="ermidaecruceirodesantaeufemiaTitulo">No lugar de Ribas, na parroquia de Oza, atópase esta capela que honra á Santa Eufemia e que é unha das ermidas máis visitadas do Concello.</string>
    <string name="ermidaecruceirodesantaeufemiaDescripcion">Hai unha fermosa e antiga lenda galega que conta a historia dun parto múltiple sucedido en Baiona. Trátase de nove meniñas destinadas a morrer afogadas, pero que se salvaron, converténdose nas primeiras grandes santas e mártires da Igrexa. Santa Eufemia foi unha desas mártires que goza de moita tradición e devoción tanto en Galicia como en Portugal. \n \nA documentación histórica do Arquivo da Catedral revela a existencia desta ermida desde o ano 1547, consagrada a Santa Eufemia como mínimo desde 1775, sendo daquela a confraría máis importante da zona. O 16 de setembro é o día no que se conmemora esta beata, por iso, todos os anos, na fin de semana que segue a esa data, celébrase a romaría de Santa Eufemia, a onde centos de persoas devotas acoden a escoitar unha misa como ofrenda. \n \nA carón da capela atópase un cruceiro barroco, trasladado nos anos 80 dende o seu lugar orixinario ao ser este o lugar elixido para o campo da festa, e no que se le unha inscrición co nome do doante: GOMEZ A(NO) 1768. \n \nO Padre Pedro Nolasco Gaite Sancho foi un mercedario vinculado ó Mosteiro de Poio, que percorreu boa parte do noso territorio durante as primeiras décadas do século pasado cativando cos seus sermóns a miles de persoas freguesas das parroquias do rural galego. Os xornais da época deron conta da súa oratoria e elocuencia, mais poucos recollen datos da súa faceta como debuxante e catalogador de moitos monumentos que visitou. Hoxe consérvanse preto de 200 debuxos dos templos da Galiza máis tradicional, algúns deles desaparecidos ou moi alterados. Estes debuxos do Santuario de Santa Eufemia testemuñan o paso deste relixioso viaxeiro por esta parroquia de Oza.\n</string>

    <string name="igrexadesantamariadeluouTitulo">Situada nunha encrucillada de camiños na parroquia de Luou, A Igrexa dálle nome ao núcleo de vivendas que a rodean.</string>
    <string name="igrexadesantamariadeluouDescripcion">A actual igrexa está asentada onde estivo a Capela de Santa Margarida que fora trasladada dende Loureiro pero que pronto se quedou pequena polo que o cura e a veciñanza decidiron construír unha nova. O proceso de construción da igrexa como a coñecemos hoxe en día foi un proceso longo, de moitos anos e reformas. Comeza coa reforma da capela dende o ano 1788 que se inicia a construción ata o ano 1832 onde se remata. \n \nA igrexa actual de Santa María de Luou data do segundo terzo do século XIX. A torre foi construída polos mestres canteiros Francisco Casal e Juan Casal. Este tamén construíu a igrexa de Bamonde e a capela de Santa Eufemia de Oza ámbalas dúas tamén no concello de Teo. No ano 1872 un raio destrúe a torre da Igrexa de Luou das campás para arriba e foi reedificada un ano máis tarde como da fe un cuadrante solar colocado no costado sur da Igrexa. \n \nNas inmediacións da Igrexa de Santa María de Luou atópase a fonte da Santa Margarida, datada do 1816 e onde é frecuente, sobre todo no mes de xullo, atopar xente “lavando os males” ao ser esta santa avogosa dos males e enfermidades da pel. \n \nTamén nas inmediacións está o edificio do “Sindicato de agricultores e gandeiros de Luou” construído no 1905 con fondos das persoas do lugar emigradas en América e que foi e é un centro de dinamización cultura da parroquia. \n</string>

    <string name="igrexadesantamariadeteoTitulo">A carón do río Pereiro, na parroquia que dá nome ao concello, atópase este conxunto eclesiástico; a igrexa de Santa María de Teo, cruceiro e camposanto.</string>
    <string name="igrexadesantamariadeteoDescripcion">A Igrexa de Santa María de Teo data do S. XVIII. Presenta unha virxe, na fornela central da fachada da igrexa (presumiblemente feita polo mesmo artesán que o cruceiro contiguo) e conta cun campanario dunha soa parede con dúas campás. \n \nNa parte posterior do edificio apenas se conservan os restos da antiga casa parroquial, unha vivenda centenaria, cunha impresionante cheminea ao estilo compostelán, que estivo habitada ata finais dos anos setenta. \n \nA carón da igrexa atópase un cruceiro que é, despois do cruceiro de Francos, o máis antigo do Concello. É unha creación do século XVI de tipoloxía “zuncho” (presenta unha peza que une o capitel coa cruz) e segundo os especialistas puido ser realizado por un grande santeiro que traballou en diferentes zonas da comarca de Compostela chamado “Juan de Santiago”. \n \nEste lugar é punto de inicio dunha ruta de sendeirismo que percorre a Ribeira do Ulla dende Teo ata a Burga de Xermeade. \n</string>

    <string name="igrexadesansimondeonscacheirasTitulo">Conxunto eclesiástico formado pola igrexa o cruceiro e o vía cruces de san simón de ons de cacheiras</string>
    <string name="igrexadesansimondeonscacheirasDescripcion">A Igrexa de San Simón de Ons, en Cacheiras é un edificio de estilo barroco datada do S. XVIII. A fachada é de cantería e presenta dúas torres-campanario a cada lado (que foron construídas en distinto momento). A zona intermedia da fachada adórnase con dúas imaxes de pedra, a situada na parte inferior representa a Inmaculada Concepción e a superior ao patrón San Simón.\n \nNo adro da igrexa atópase o Vía Crucis, conxunto de trece cruces de pedra, destacando a cruz sobranceira da zona leste, ergueita sobre un alto pedestal onde reza a inscrición VIA SACRA DOLOROSA 1777.\n \nCompleta o conxunto un cruceiro de finais do S.XVII que, aínda que agora fóra do adro, noutrora estivo dentro dese lugar. Presenta dúas representacións distintas segundo a cara que mira a igrexa, ou ao camiño.\n \n</string>

    <string name="marcodaagrelaTitulo">Pedra granítica que se empregou para acoutar terreos na época medieval.</string>
    <string name="marcodaagrelaDescripcion">Situada na aldea da Agrela, en Lampai, trátase dunha Pedra de granito colocada verticalmente, de 133 cm de altura visible, 50 cm de anchura na base e 35 cm na parte superior, e un grosor máximo de 20 cm, bastante regular en toda a pedra. \n \nO acabado tan regular que presenta toda a pedra, con trazos moi claros de fractura bastante antiga, xunto coa súa colocación nunha posición preeminente con respecto a unha ampla portela, e a presenza dun gravado na cara Sur, apuntan cara a posibilidade de que se trate dun marco de acoutamento medieval, que ao igual que o Marco Porto de Lampai, delimitaría un basto terreo que no ano 1156, o emperador Afonso VII e boa parte da aristocracia e da Igrexa da Coroa de Castela realiza a Sancho Eanes, un plebeo, pola súa gratitude nas súas batallas na Reconquista. \n \n</string>

    <string name="petroglifodapenabicudadeloureiroTitulo">Localizada en Loureiro, na parroquia de Luou, este petróglifo atópase sinalizado e forma parte do PRG-238, Ruta dos Petróglifos de Teo.</string>
    <string name="petroglifodapenabicudadeloureiroDescripcion">A Pedra Bicuda de Loureiro é un dos petróglifos máis interesantes do territorio de Compostela rupestre pola cantidade, variedade de motivos representados e por localizarse na área arqueolóxica do Monte Piquiño, un dos espazos de maior densidade de xacementos arqueolóxicos do territorio, onde se rexistran 10 estacións rupestres, unhas 30 mámoas e 2 posibles círculos líticos. \n \nOs gravados sitúanse sobre un afloramento de granito, na ladeira dun outeiro coñecido como Pedra Bicuda. O lugar é un excelente miradoiro natural, cunha impresionante visibilidade sobre o val do Ulla e fitos xeográficos destacados como o Pico Sacro, Monte Meda, Castro Valente ou a Pena da Grela. \n \nAs figuras representadas son tanto círculos como cazoletas, espirais, zoomorfos…. A rocha está bastante alterada mais distínguese relativamente ben a gran combinación circular que ocupa o centro do panel e varios círculos concéntricos situados en zonas máis periféricas. A posición da rocha fai que o mellor momento para ver os gravados sexa a primeiras horas da mañá, aproveitando a luz rasante do sol. Porén, boa parte dos motivos só resultan perceptibles de noite coa axuda da luz artificial.\n \n</string>

    <string name="petroglifodoouteirodocornoTitulo">Está situado ao carón dun camiño próximo á aldea de Regoufe, na parroquia de Luou. Encóntrase sinalizado e forma parte do PRG-238, Ruta dos Petróglifos de Teo.</string>
    <string name="petroglifodoouteirodocornoDescripcion">Outeiro do Corno é un dos petróglifos máis excepcionais do Concello de Teo. A importancia do panel vén do feito de contar cun tipo de representación moi escasa no territorio galaico.  O motivo central é unha figura de forma case cadrada, deseñada con dobre trazo. No extremo superior aparecen seis pequenos círculos colocados en fila e o espazo interior do cadrado é ocupado por unha liña en zigzag que divide o motivo en 7 faixas horizontais. Á esquerda da figura obsérvase unha arma, probablemente un puñal polo pequeno tamaño, coa punta cara abaixo. Segundo algúns autores podería tratarse dunha representación humana moi esquemática, dun individuo poderoso, probablemente un guerreiro, acompañado por algún dos seus atributos (puñal, espada ou alabarda).  \n \nNunha zona inferior da rocha, separado por unha greta natural aparece tamén a figura bastante erosionada dun cuadrúpede mirando cara á dereita, do que non é posible identificar a especie. \n \nO momento máis recomendable para observar o motivo principal é a primeiras horas da mañá e pola tardiña. O resto das figuras presentan un maior nivel de desgaste e son apreciables sobre todo de noite con axuda de luz artificial.\n \n</string>

    <string name="petroglifodorioangueiraoudomontedecornideTitulo">Está situado ao carón dun camiño próximo á aldea de Cornide, no límite de parroquia entre Calo e Luou. Encóntrase sinalizado e forma parte do PRG-238, Ruta dos Petróglifos de Teo.</string>
    <string name="petroglifodorioangueiraoudomontedecornideDescripcion">Sitúase ao sur da aldea de Cornide a poucos metros ao leste do gravado coñecido como río Angueira 2, sobre un outeiro orientado cara ao curso do río Angueira. Os deseños localízanse no extremo norte dunha rocha de granito que presenta alteracións froito de labores de cantaría. As figuras consisten en varias combinacións circulares, compostas algunhas por varios aneis concéntricos con cazoleta central e outras por aneis simples unidos por liñas de sucos. O motivo máis visible é unha combinación complexa duns 55 cm de diámetro. \n \nEstas pequenas combinacións foron situadas por Acuña Castroviejo, dentro da tipoloxía de motivos «faccia-oculi», definida polo arqueólogo italiano Emmanuel Anati, que lembran dous grandes ollos. Segundo estes autores, este tipo de iconografía podería referirse a algún tipo de ídolo e terían unha función relixiosa. \n \nA combinación de círculos concéntricos de maior tamaño resulta visible durante a maior parte do día. Porén, o resto das figuras presentan un maior grao de erosión e recoméndase a visita á última hora da tarde, para apreciar mellor todo o panel coa axuda da luz rasante do sol.\n \n</string>





</resources>